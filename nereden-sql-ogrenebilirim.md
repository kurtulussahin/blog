# Nereden SQL Öğrenebilirim

SQL öğrenmek için; internetteki kaynakları araştırmaya, SQL öğrenmeye harcadığım vakitten daha fazla vakit harcadım.

Hızlı, kolay ve motivasyonu kaybetmeden SQL öğrenmeye yardımcı olan, benim tercih ettiğim 2 online kaynağı tavsiye edeceğim.

![SQL Query](https://cdn-images-1.medium.com/max/1600/1*FuzgwDot-pfST9kALFm0Sg.png)

### **1- Hacker Rank**

[hackerrank.com](http://hackerrank.com/) bir ders ortamından çok sınav ortamı. İşverenlere, yazılımcıları işe alırken sınav hazırlamalarına yardımcı oluyor.

Diğer taraftan, alıştırma bölümleri hızlı şekilde yazılım dünyasına dalmak için çok faydalı.

[SQL için alıştırmalar](https://www.hackerrank.com/domains/sql) “SELECT \* FROM City” ile başlıyor. Size bir soru ve bir tablo veriliyor, doğru cevabı interaktif girdi alanına yazarak ilerliyorsunuz. Eğer cevabınız doğru ise bir sonraki soruya geçiyorsunuz.

![SELECT ALL&#x2014; HackerRank](https://cdn-images-1.medium.com/max/1600/1*XhRxJpyyz9DFdGM4vCWZNw.png)

Hacker Rank üzerinde bir ders anlatım kısmı yok ama “Discussions” bölümündeki yorum ve tartışmalar yeterli oluyor

Yüzme öğrenmenin hızlı yolunun havuza atlamak olduğu gibi, SQL öğrenmeye soruları çözerek başlamak öğrenme sürecini hızlandırıyor.

Dilerseniz, çözdüğünüz problemleri gösteren hacker rank profilinizi de dilediğiniz yerde paylaşabiliyorsunuz. Bu da benim hacker rank [profil sayfam](https://www.hackerrank.com/kurtulussahin).

### 2- Khan Academy

Birdenbire SQL sorularına dalmak yerine ders dinlemeyi tercih ederseniz, [Khan Academy’deki SQL’e Giriş dersi](https://www.khanacademy.org/computing/computer-programming/sql/)ni tavsiye ederim.

![Khan Academy&#x200A;&#x2014;&#x200A;Intro to SQL](https://cdn-images-1.medium.com/max/2000/1*_NJiCNS0qP8nodnEqG1BOQ.png)

Hem videolu anlatım kısımı, hem de her desten sonraki interaktif sorular SQL öğrenmeyi eğlenceği hale getiriyor. Aslında gerçekten eğlenceli hale getiren, dersleri hazırlayıp anlatan [Pamela Fox](https://medium.com/@pamelafox) isimli abla.

Pamela’nın anlatım tarzı, adım adım deneyerek ilerlemesi ve sorunsuz çalışan SQL querylerinden sonraki “yay!” efekti ders izlemekten öte finali heycanla beklenen eğlenceli bir film izlemek gibi.

Bu dersi tamamladıktan sonra da daha ileri seviye için Pamela’nın [“What to learn next”](https://www.khanacademy.org/computing/computer-programming/sql/further-learning-in-sql/a/further-learning-in-sql-what-to-learn-next) tavsiyelerini takip edeceğim.



Sizlerin de SQL öğrenmek için online kaynak tavsiyeleriniz olursa lütfen paylaşmaktan çekinmeyin.

